# BFN2 - Piotruś w Krainie Liczb Pierwszych
Piotruś szybko poradził sobie z poprzednim problemem, jednakże zmęczony monotonnym dodawaniem zasnął... Cóż za wspaniała kraina, gdzie jestem? - spytał Piotruś małego chłopca, który bawił się klockami ponumerowanymi liczbami 2,3,5,7,11.... W Krainie Liczb Pierwszych - usłyszał. Rozejrzał się wokoło - faktycznie! Wszystkie domy ponumerowane są kolejnymi liczbami pierwszymi! Zafascynowany Piotruś wybrał się na długi spacer, podziwiając spryt mieszkańców, których nic nie dzieliło... Ciekawe, ilu ich jest? - pomyślał Piotruś. Jeżeli wszystkie numery domów się mieszczą między L a U - to na ulicy mieszkają... wtem Piotruś się obudził, słysząc pytanie nauczycielki: Piotruś, ile jest liczb pierwszych? Mógłbyś je wszystkie wypisać?

### Wejście
W pierwszej linii na wejściu znajduje się liczba opisująca ilość przypadków testowych: t <= 150. W każdej kolejnej linii znajdują się dwie liczby oddzielone spacją: L oraz U, L - dolna granica przedziału, U - górna granica przedziału, założenia: 2 <= L < U <= 2147483647 oraz U-L <= 1000000.

### Wyjście
W kolejnych liniach na wyjściu wypisać należy kolejne liczby pierwsze z ustalonego przedziału. [L; U] w porządku rosnącym.

### Przykład
##### Wejście:
>2
2 10
3 7

##### Wyjście:
>2
3
5
7
3
5
7